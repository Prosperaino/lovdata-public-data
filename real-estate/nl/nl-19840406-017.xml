<!DOCTYPE html><html lang="nn"><head><title>Lov om vederlag ved oreigning av fast eigedom [ekspropriasjonserstatningslova]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1984-04-06-17</dd><dt class="dokid">DokumentID</dt><dd class="dokid">NL/lov/1984-04-06-17</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft frå</dt><dd class="dateInForce">1984-07-01</dd><dt class="lastChangeInForce">Ikrafttreding av siste endring</dt><dd class="lastChangeInForce">1997-06-19</dd><dt class="lastChangedBy">Sist endra ved</dt><dd class="lastChangedBy"><a href="lov/1997-06-19-81">lov/1997-06-19-81</a></dd><dt class="legalArea">Rettsområde</dt><dd class="legalArea"><ul><li><a href="legal-areas/08" title="Fast eiendoms rettsforhold">Fast eiendoms rettsforhold</a> &gt; <a href="legal-areas/08.04" title="Ekspropriasjon">Ekspropriasjon</a></li> <li><a href="legal-areas/08" title="Fast eiendoms rettsforhold">Fast eiendoms rettsforhold</a> &gt; <a href="legal-areas/08.09" title="Skjønn">Skjønn</a></li></ul></dd><dt class="lastupdated">Rettet</dt><dd class="lastupdated">2021-08-30 (faglige fotnoter fjernet, UU-tilpasset)</dd><dt class="titleShort">Korttittel</dt><dd class="titleShort">Ekspropriasjonserstatningslova – orvl</dd><dt class="title">Tittel</dt><dd class="title">Lov om vederlag ved oreigning av fast eigedom [ekspropriasjonserstatningslova]</dd><dt class="miscInformation">Anna om dokumentet</dt><dd class="miscInformation">Sjå <i>tidlegare</i> <a href="lov/1973-01-26-4">lov 26 jan. 1973 nr. 4</a>. – Jf. <a href="lov/1814-05-17/§105">Grl. § 105</a> og <a href="lov/1959-10-23-3">lov 23 okt. 1959 nr. 3</a>.</dd><dt class="refid">RefID</dt><dd class="refid">lov/1984-04-06-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om vederlag ved oreigning av fast eigedom [ekspropriasjonserstatningslova]</a><ul class="tocSubUl"><li><a href="#paragraf-1">§ 1. Området for lova.</a></li><li><a href="#paragraf-2">§ 2. Definisjonar.</a></li><li><a href="#paragraf-3">§ 3. Kva vederlaget skal dekke.</a></li><li><a href="#paragraf-4">§ 4. Salsverdi, bruksverdi eller utgifter til attkjøp.</a></li><li><a href="#paragraf-5">§ 5. Vederlag etter salsverdien.</a></li><li><a href="#paragraf-6">§ 6. Vederlag etter bruksverdi.</a></li><li><a href="#paragraf-7">§ 7. Vederlag etter utgifter til attkjøp.</a></li><li><a href="#paragraf-8">§ 8. Ulemper på attverande eigedom.</a></li><li><a href="#paragraf-9">§ 9. Føremoner for attverande eigedom.</a></li><li><a href="#paragraf-10">§ 10. Kva tidspunkt som skal leggjast til grunn.</a></li><li><a href="#paragraf-11">§ 11. Ikraftsetjing og overgangsføresegner.</a></li><li><a href="#paragraf-12">§ 12. Endringar i andre lover.</a></li></ul></li></ul></dd></dl></header><main class="documentBody" data-lovdata-URL="NL/lov/1984-04-06-17" id="dokument"><h1>Lov om vederlag ved oreigning av fast eigedom [ekspropriasjonserstatningslova]</h1><article class="legalArticle" data-lovdata-URL="NL/lov/1984-04-06-17/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Området for lova.</span></h2><article class="legalP" id="paragraf-1-ledd-1">Lova gjeld vederlag ved oreigning av fast eigedom.</article><article class="legalP" id="paragraf-1-ledd-2">Føresegnene gjeld så langt anna ikkje er fastsett i lov.</article></article><article class="legalArticle" data-lovdata-URL="NL/lov/1984-04-06-17/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar.</span></h2><article class="legalP" id="paragraf-2-ledd-1">I lova tyder:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Oreigning: tvangsavståing av eigedomsrett til eller annan rett i eller over særskilde faste eigedomar,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">oreigningstiltak: verksemd, innretning eller føremål som det vert oreigna til føremon for,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">eigedom: fast eigedom eller rett i eller over slik eigedom,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">eigar: den som eigedom vert oreigna ifrå,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">oreignar: den som med heimel i lov eller etter løyve med heimel i lov krev oreigning.</article></article></li></ol></article></article><article class="legalArticle" data-lovdata-URL="NL/lov/1984-04-06-17/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kva vederlaget skal dekke.</span></h2><article class="legalP" id="paragraf-3-ledd-1">Eigaren skal ha vederlag for avståing av eigedom og for skade eller ulempe på attverande eigedom, alt i samsvar med føresegnene nedanfor.</article><article class="legalP" id="paragraf-3-ledd-2">Det skal ikkje gjevast vederlag for skattekrav som er venta utløyst av det oreigningsvederlaget som vert tilkjent.</article></article><article class="legalArticle" data-lovdata-URL="NL/lov/1984-04-06-17/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Salsverdi, bruksverdi eller utgifter til attkjøp.</span></h2><article class="legalP" id="paragraf-4-ledd-1">Verdsetjinga skal gjerast på grunnlag av salsverdien, jf. <a href="lov/1984-04-06-17/§5">§ 5</a>, eller bruksverdien, jf. <a href="lov/1984-04-06-17/§6">§ 6</a>. Har eigedomen ein høgare bruksverdi for eigaren enn salsverdien, skal bruksverdien leggjast til grunn, dersom ikkje det tapet som går over salsverdien kan bøtast med å kjøpe att annan eigedom til tilsvarande bruk.</article><article class="legalP" id="paragraf-4-ledd-2">Vil utgiftene til attkjøp av eigedom til tilsvarande bruk vere høgre enn sals- eller bruksverdien, skal vederlaget fastsetjast på grunnlag av desse utgiftene når vilkåra etter <a href="lov/1984-04-06-17/§7">§ 7</a> er oppfylte.</article></article><article class="legalArticle" data-lovdata-URL="NL/lov/1984-04-06-17/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vederlag etter salsverdien.</span></h2><article class="legalP" id="paragraf-5-ledd-1">Vederlag etter salsverdi skal fastsetjast på grunnlag av det som må reknast med at vanlege kjøparar ville gje for eigedomen ved friviljug sal.</article><article class="legalP" id="paragraf-5-ledd-2">Ved fastsetjinga skal det leggjast vekt på kva slag eigedom det gjeld, kvar eigedomen ligg og den påreknelege utnytting som det røynleg er grunnlag for etter tilhøva på staden. Det skal dessutan leggjast vekt på dei prisane som er oppnådd ved omsetnad av andre eigedomar som det er naturleg å samanlikna med, og likeins på andre tilhøve som er avgjerande for salsverdien av eigedomen.</article><article class="legalP" id="paragraf-5-ledd-3">Det skal ikkje takast omsyn til verdiendringar som kjem av oreigningstiltaket, eller av gjennomførde eller planlagde investeringar eller verksemd som har direkte samanheng med oreigningstiltaket.</article><article class="legalP" id="paragraf-5-ledd-4">Det skal ikkje takast omsyn til verdiendringar som kjem av andre investeringar som oreignaren har gjennomført i dei siste 10 åra før hovudførehavinga i underskjønet tok til. Det skal heller ikkje takast omsyn til verdiendringar som kjem av planar som oreignaren har om framtidige investeringar. Når eit offentleg organ er oreignar, skal det sjåast bort frå verdiendringar som kjem av offentlege investeringar som nemnt, anten dei er statlege, fylkeskommunale eller kommunale.</article></article><article class="legalArticle" data-lovdata-URL="NL/lov/1984-04-06-17/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vederlag etter bruksverdi.</span></h2><article class="legalP" id="paragraf-6-ledd-1">Vederlag etter bruksverdi skal fastsetjast på grunnlag av avkastinga av eigedomen ved slik pårekneleg utnytting som det røynleg er grunnlag for etter tilhøva på staden. Det skal samstundes gjevast vederlag etter dagens pris for dei ressursane på eigedomen som vert oreigna og som har salsverde som standskog, jord, sand- og grusforekomster m.v. når dette er pårekneleg etter første punktum.</article><article class="legalP" id="paragraf-6-ledd-2">Føresegnene i <a href="lov/1984-04-06-17/§5">§ 5</a> tredje og fjerde stykke gjeld tilsvarande.</article><article class="changesToParent">Endra med <a href="lov/1997-06-19-81">lov 19 juni 1997 nr. 81</a>.</article></article><article class="legalArticle" data-lovdata-URL="NL/lov/1984-04-06-17/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vederlag etter utgifter til attkjøp.</span></h2><article class="legalP" id="paragraf-7-ledd-1">Ved oreigning av eigedom som eigaren nyttar til bustad, fritidshus eller eiga verksemd, skal vederlag for bygning eller anlegg med turvande tomt fastsetjast på grunnlag av utgiftene til attkjøp av annan eigedom til tilsvarande bruk, så framt attkjøp må reknast som naudsynt for at eigaren skal haldast skadelaus.</article><article class="legalP" id="paragraf-7-ledd-2">Vederlag etter attkjøpsverdien kan ikkje krevjast for bygning eller anlegg som på grunn av elde eller etter tilstanden elles ikkje kan reknast for tenleg til framtidig bruk.</article><article class="legalP" id="paragraf-7-ledd-3">Ved fastsetjinga av vederlaget skal det gjerast frådrag for føremoner som attkjøp av annan eigedom i tilfelle ville føre med seg, ved meir moderne utstyr, lengre levetid, meir rasjonell drift, lågare vedlikehaldskostnad eller på annan måte.</article></article><article class="legalArticle" data-lovdata-URL="NL/lov/1984-04-06-17/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ulemper på attverande eigedom.</span></h2><article class="legalP" id="paragraf-8-ledd-1">Eigaren skal ha vederlag for skade og ulempe på attverande eigedom, så langt dette ikkje vert dekt av vederlaget for den eigedomen som vert avstått. Det skal likevel ikkje gjevast vederlag for ulemper av allmenn karakter for eigedomar i distriktet, dersom ulempene ikkje overstig det ein eigar eller rettshavar må finna seg i utan skadebot eller vederlag etter grannelova eller forurensingslova.</article><article class="changesToParent">Endra med <a href="lov/1989-06-16-67">lov 16 juni 1989 nr. 67</a>.</article></article><article class="legalArticle" data-lovdata-URL="NL/lov/1984-04-06-17/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Føremoner for attverande eigedom.</span></h2><article class="legalP" id="paragraf-9-ledd-1">Føremoner som oreigningstiltaket fører med seg for attverande eigedom, skal gå til frådrag i vederlaget så langt føremonen ikkje er av allmenn karakter for eigedomar i distriktet.</article></article><article class="legalArticle" data-lovdata-URL="NL/lov/1984-04-06-17/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kva tidspunkt som skal leggjast til grunn.</span></h2><article class="legalP" id="paragraf-10-ledd-1">Til grunn for fastsetjinga av vederlaget skal leggjast det tidspunktet då skjønet vert avheimla. Er oreigning sett i verk før den tid, skal verdien på overtakingstidspunktet leggjast til grunn. Ved fastsetjinga av vederlaget skal det takast omsyn til tap som følgjer av at utbetalinga av vederlaget heilt eller i nokon mon skjer på eit seinare tidspunkt enn overtakinga.</article></article><article class="legalArticle" data-lovdata-URL="NL/lov/1984-04-06-17/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikraftsetjing og overgangsføresegner.</span></h2><article class="legalP" id="paragraf-11-ledd-1">Lova tar til å gjelde frå den tid<sup class="footnotereference" data-footnotereferencevalue="1" data-unique-footnote-counter="1">1</sup> Kongen fastset.</article><article class="legalP" id="paragraf-11-ledd-2">– – –</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Lova gjeld frå 1 juli 1984 iflg. <a href="forskrift/1984-04-06-832">res. 6 apr 1984 nr. 832</a>.</article></footer></article><article class="legalArticle" data-lovdata-URL="NL/lov/1984-04-06-17/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Endringar i andre lover.</span></h2><article class="legalP" id="paragraf-12-ledd-1">Frå den tid lova her tar til å gjelde, vert det gjort følgjande endringar i andre lover: – – –</article></article></main></body></html>