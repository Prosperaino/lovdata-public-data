<!DOCTYPE html><html lang="no"><head><title>Lov om kommunal forkjøpsrett til leiegårder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1977-04-29-34</dd><dt class="dokid">DokumentID</dt><dd class="dokid">NL/lov/1977-04-29-34</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="dateInForce">I kraft fra</dt><dd class="dateInForce">1977-04-29</dd><dt class="lastChangeInForce">Ikrafttredelse av siste endring</dt><dd class="lastChangeInForce">2004-01-01</dd><dt class="lastChangedBy">Sist endret ved</dt><dd class="lastChangedBy"><a href="lov/2003-09-12-93">lov/2003-09-12-93</a> fra 2004-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/08" title="Fast eiendoms rettsforhold">Fast eiendoms rettsforhold</a> &gt; <a href="legal-areas/08.01" title="Avhending">Avhending</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.01" title="Kommuner og fylkeskommuner">Kommuner og fylkeskommuner</a></li></ul></dd><dt class="lastupdated">Rettet</dt><dd class="lastupdated">2021-08-26 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Lov om kommunal forkjøpsrett til leiegårder</dd><dt class="title">Tittel</dt><dd class="title">Lov om kommunal forkjøpsrett til leiegårder</dd><dt class="refid">RefID</dt><dd class="refid">lov/1977-04-29-34</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om kommunal forkjøpsrett til leiegårder</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li><li><a href="#paragraf-10">§ 10.</a></li><li><a href="#paragraf-11">§ 11.</a></li><li><a href="#paragraf-12">§ 12.</a></li></ul></li></ul></dd></dl></header><main class="documentBody" data-lovdata-URL="NL/lov/1977-04-29-34" id="dokument"><h1>Lov om kommunal forkjøpsrett til leiegårder</h1><article class="legalArticle" data-lovdata-URL="NL/lov/1977-04-29-34/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Med leiegård menes i denne lov utleieeiendom hvor mer enn halvparten av bruksarealet er innredet til beboelse og inneholder minst fem boliger.</article><article class="legalP" id="paragraf-1-ledd-2">Eiendommen opphører å regnes som leiegård etter denne lov, når begjæring om oppdeling av eiendommen i eierseksjoner er tinglyst. En samleseksjon for boliger, som oppfyller kravene i første ledd, skal likevel regnes som leiegård.</article><article class="changesToParent">Endret ved <a href="lov/1991-12-20-88">lov 20 des 1991 nr. 88</a>.</article></article><article class="legalArticle" data-lovdata-URL="NL/lov/1977-04-29-34/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">En kommune har forkjøpsrett når eiendomsrett til leiegård i kommunen blir overført til andre enn staten eller den fylkeskommune der eiendommen ligger. Dette gjelder likevel ikke overføringer ved arv, skifte eller ekspropriasjon.</article><article class="legalP" id="paragraf-2-ledd-2">Som overføring av eiendomsrett regnes også erverv av aksjer, sameieandeler eller parter i et leiegårdsselskap, slik at erververen blir innehaver av minst 50 pst. av samtlige aksjer, sameieandeler eller parter, eller får rett til å avgi stemme for minst 50 pst. av aksjekapitalen. Forkjøpsretten inntrer også når to eller flere enten hver for seg eller i fellesskap erverver aksjer, sameieandeler eller parter som nevnt ovenfor, i et slikt antall at de til sammen blir innehavere av minst 50 pst. av samtlige aksjer, sameieandeler eller parter, når ervervet skjer etter forutgående innbyrdes overenskomst. Sammen med en erververs aksjer, sameieandeler eller parter regnes også aksjer, sameieandeler eller parter som tilhører hans ektefelle, barn, foreldre eller søsken.</article><article class="legalP" id="paragraf-2-ledd-3">Når kommunen gjør forkjøpsrett gjeldende i tilfelle som nevnt i annet ledd, har den rett og plikt til å overta leiegården.</article><article class="legalP" id="paragraf-2-ledd-4">Forkjøpsrett kan ikke gjøres gjeldende ved overføring av leiegård når erververen er eierens ektefelle eller i slekt med eieren eller eierens ektefelle i rett opp- eller nedstigende linje, eller i eierens eller ektefellens første sidelinje til og med barn av søsken.</article><article class="changesToParent">Endret ved <a href="lov/1983-03-04-7">lover 4 mars 1983 nr. 7</a>, <a href="lov/1991-12-20-88">20 des 1991 nr. 88</a>.</article></article><article class="legalArticle" data-lovdata-URL="NL/lov/1977-04-29-34/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Kommunen kan nytte forkjøpsretten på vegne av leierne, når disse ønsker å overta leiegården som borettslag eller eierseksjonssameie, på egne vegne, på vegne av studentsamskipnad eller på vegne av selskap som ledes og kontrolleres av kommune eller stat.</article><article class="changesToParent">Endret ved <a href="lov/1991-12-20-88">lover 20 des 1991 nr. 88</a>, <a href="lov/2001-05-11-19">11 mai 2001 nr. 19</a> (ikr. 15 mai 2001 iflg. res. 11 mai 2001).</article></article><article class="legalArticle" data-lovdata-URL="NL/lov/1977-04-29-34/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Kommunens forkjøpsrett etter denne lov går foran forkjøpsrett som grunner seg på avtale. Kommunens forkjøpsrett går også foran sameiernes innløsningsrett etter <a href="lov/1965-06-18-6/§11">sameieloven § 11</a>.</article><article class="changesToParent">Endret ved <a href="lov/1991-12-20-88">lov 20 des 1991 nr. 88</a>.</article></article><article class="legalArticle" data-lovdata-URL="NL/lov/1977-04-29-34/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Overdrager og erverver av leiegård som omfattes av kommunens forkjøpsrett, skal straks gi skriftlig melding til kommunen. Departementet kan ved forskrift bestemme hvilke opplysninger meldingen skal inneholde, og hvilken kommunal instans meldingen skal sendes til.</article><article class="legalP" id="paragraf-5-ledd-2">Hverken overdrager eller erverver kan disponere rettslig over leiegården etter det tidspunkt forkjøpsrett kan gjøres gjeldende. De kan derfor ikke foreta seksjonering, påhefte leiegården servitutter, inngå nye leiekontrakter eller foreta andre rettslige disposisjoner uten samtykke fra kommunen. De kan heller ikke foreta byggearbeider eller andre påkostninger utover nødvendig vedlikehold uten kommunens samtykke. Disposisjonsforbudet gjelder ikke tinglysing av skjøte eller kjøpekontrakt i tilknytning til den overføring som utløste forkjøpsretten.</article><article class="legalP" id="paragraf-5-ledd-3">Overdrager og erverver kan kreve at kommunen erstatter husleietap som følge av disposisjonsforbudet.</article><article class="legalP" id="paragraf-5-ledd-4">Overdrager og erverver av leiegård som omfattes av kommunens forkjøpsrett plikter å vedlikeholde leiegården fram til overskjøting til kommunen finner sted.</article><article class="changesToParent">Endret ved <a href="lov/1991-12-20-88">lov 20 des 1991 nr. 88</a>.</article></article><article class="legalArticle" data-lovdata-URL="NL/lov/1977-04-29-34/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Vedtak om å nytte kommunens forkjøpsrett må være gjort innen fire måneder etter at kommunen har mottatt melding etter <a href="lov/1977-04-29-34/§5">§ 5</a> første eller <a href="lov/1977-04-29-34/§10">§ 10</a> annet ledd. Er vedtak om å bruke kommunens forkjøpsrett fattet uten det nødvendige kvalifiserte flertall, må nytt vedtak være gjort senest innen en måned etter utløpet av den ordinære frist.</article><article class="legalP" id="paragraf-6-ledd-2">Fristen begynner å løpe når kommunen har mottatt alle de opplysninger som melderen har plikt til å sende etter <a href="lov/1977-04-29-34/§5">§ 5</a> første ledd.</article><article class="legalP" id="paragraf-6-ledd-3">Avholdes skjønn etter <a href="lov/1977-04-29-34/§7">§ 7</a>, må kommunen, hvis den ikke vil gjennomføre forkjøpet når skjønnet er blitt endelig, fatte nytt vedtak om dette innen fire uker.</article><article class="changesToParent">Endret ved <a href="lov/1991-12-20-88">lover 20 des 1991 nr. 88</a>, <a href="lov/1993-06-11-85">11 juni 1993 nr. 85</a>.</article></article><article class="legalArticle" data-lovdata-URL="NL/lov/1977-04-29-34/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Når forkjøpsretten gjøres gjeldende, trer kommunen inn i erververens rettigheter og plikter, med mindre annet følger av denne lov.</article><article class="legalP" id="paragraf-7-ledd-2">Kommunen overtar leiegården på samme tidspunkt som det overtakelsestidspunkt som gjaldt mellom overdrager og erververen. Kommunen kan likevel kreve å overta leiegården ett år etter at forkjøpsretten kunne gjøres gjeldende.</article><article class="legalP" id="paragraf-7-ledd-3">Ved gave, gavesalg eller overtakelse i tilfelle som nevnt i <a href="lov/1977-04-29-34/§2">§ 2</a> annet ledd, legges leiegårdens omsetningsverdi til grunn. Det samme gjelder dersom vederlaget etter avtalen ikke er bestemt på overtakelsestidspunktet. Verdien fastsettes på grunnlag av <a href="lov/1984-04-06-17/§5">ekspropriasjonserstatningsloven § 5</a>.</article><article class="legalP" id="paragraf-7-ledd-4">Panthaver som har kjøpt leiegården på tvangssalg eller salg etter <a href="lov/1984-06-08-59/§8-15">dekningsloven § 8-15</a> for å redde sin fordring, kan kreve at kommunen betaler også den udekte del av fordringen så langt pantets verdi rekker.</article><article class="legalP" id="paragraf-7-ledd-5">Overdrageren eller erververen kan kreve at forkjøpet også skal omfatte løsøre, fast eiendom eller rettighet som naturlig fulgte med i ervervet, selv om forkjøpsretten ikke gjelder slikt tilbehør.</article><article class="legalP" id="paragraf-7-ledd-6">Dersom vederlaget helt eller delvis er fastsatt til annet enn penger, kan kommunen kreve at ytelsen i sin helhet omgjøres til penger. Vilkår for ervervet som ikke har økonomisk verdi, faller bort uten vederlag.</article><article class="legalP" id="paragraf-7-ledd-7">Overdrageren og erververen har krav på vederlag for nødvendige utlegg de har hatt i forbindelse med overdragelsen.</article><article class="legalP" id="paragraf-7-ledd-8">Krav i henhold til femte eller syvende ledd må framsettes innen fire uker etter at melding om forkjøpsvedtaket er mottatt.</article><article class="legalP" id="paragraf-7-ledd-9">Kommer partene ikke til enighet om forhold som nevnt i tredje til syvende ledd, avgjøres tvisten ved skjønn. Det samme gjelder tvist om verdien av løsøre, fast eiendom eller rettighet i fast eiendom, som ikke omfattes av forkjøpet, når det er fastsatt en samlet pris for dette og for det forkjøpet skal omfatte.</article><article class="legalP" id="paragraf-7-ledd-10">Begjæring om skjønn framsettes av kommunen hvis den ikke aksepterer de krav som er framsatt. Begjæringen må være kommet inn til retten enten innen seks uker etter at vedtaket om forkjøp ble gjort eller innen seks uker etter krav i henhold til femte eller syvende ledd ble mottatt.</article><article class="changesToParent">Endret ved <a href="lov/1991-12-20-88">lover 20 des 1991 nr. 88</a> (som endret fra <a href="lov/1992-06-26-86/§6">§ 6</a> til <a href="lov/1992-06-26-86/§7">§ 7</a>), <a href="lov/1992-06-26-86">26 juni 1992 nr. 86</a>, <a href="lov/2003-06-20-45">20 juni 2003 nr. 45</a> (ikr. 1 juli 2003 iflg. <a href="forskrift/2003-06-20-712">res. 20 juni 2003 nr. 712</a>).</article></article><article class="legalArticle" data-lovdata-URL="NL/lov/1977-04-29-34/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Avtale om at overdrageren skal ha rett til gjenkjøp eller at overdrageren eller erververen skal ha rett til å gå fra avtalen dersom forkjøpsrett blir brukt, kan ikke gjøres gjeldende mot kommunen eller noen som utleder sin rett fra kommunen. Det samme gjelder når overdrageren eller erververen har rett til å gå fra avtalen på vilkår som det ikke ligger i kommunens hånd å kunne oppfylle.</article><article class="changesToParent">Endret ved <a href="lov/1991-12-20-88">lov 20 des 1991 nr. 88</a> (som endret fra § 7 til § 8).</article></article><article class="legalArticle" data-lovdata-URL="NL/lov/1977-04-29-34/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Den som etter at kommunens forkjøpsrett ble aktuell, har fått tinglyst hjemmel til leiegård som kommunen gjør gjeldende forkjøpsrett til, plikter etter krav fra kommunen å overføre leiegården eller rettigheter til kommunen mot at denne foretar oppgjør etter reglene i <a href="lov/1977-04-29-34/§7">§ 7</a>.</article><article class="changesToParent">Endret ved <a href="lov/1991-12-20-88">lov 20 des 1991 nr. 88</a> (som endret fra § 8 til § 9).</article></article><article class="legalArticle" data-lovdata-URL="NL/lov/1977-04-29-34/§10" data-name="§10" id="paragraf-10"><h2 class="legalArticleHeader"><span class="legalArticleValue" data-legalArea="08.10">§ 10</span>.</h2><article class="legalP" id="paragraf-10-ledd-1">Enhver plikter å gi de opplysninger som er nødvendig for at kommunen skal kunne utøve sin forkjøpsrett etter denne lov.</article><article class="legalP" id="paragraf-10-ledd-2">Departementet kan gi forskrifter om plikt for registerfører for tinglysing i fast eiendom til å gi kommunen melding om tinglyst eiendomsovergang.</article><article class="changesToParent">Endret ved <a href="lov/1991-12-20-88">lover 20 des 1991 nr. 88</a> (som endret fra § 9 til § 10), <a href="lov/2003-09-12-93">12 sep 2003 nr. 93</a> (ikr. 1 jan 2004 iflg. <a href="forskrift/2003-09-12-1136">res. 12 sep 2003 nr. 1136</a>).</article></article><article class="legalArticle" data-lovdata-URL="NL/lov/1977-04-29-34/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">Frister etter denne lov regnes slik som bestemt i <a href="lov/1915-08-13-5/§148">domstolloven § 148</a>.</article><article class="changesToParent">Tilføyd ved <a href="lov/1991-12-20-88">lov 20 des 1991 nr. 88</a>.</article></article><article class="legalArticle" data-lovdata-URL="NL/lov/1977-04-29-34/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-12-ledd-1">Denne lov trer i kraft straks.</article><article class="changesToParent">Endret ved <a href="lov/1991-12-20-88">lov 20 des 1991 nr. 88</a> (som endret fra § 10 til § 12).</article></article></main></body></html>