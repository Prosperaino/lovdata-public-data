<!DOCTYPE html><html lang="no"><head><title>Lov om infrastruktur for geografisk informasjon (geodataloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-09-03-56</dd><dt class="dokid">DokumentID</dt><dd class="dokid">NL/lov/2010-09-03-56</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="dateInForce">I kraft fra</dt><dd class="dateInForce">2010-09-03, 2012-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2012-01-20</dd><dt class="lastChangedBy">Sist endret ved</dt><dd class="lastChangedBy"><a href="lov/2012-01-20-7">lov/2012-01-20-7</a></dd><dt class="legalArea">Rettsområde</dt><dd class="legalArea"><ul><li><a href="legal-areas/06" title="EU/EØS-rett">EU/EØS-rett</a> &gt; <a href="legal-areas/06.16" title="Miljø og klima">Miljø og klima</a></li> <li><a href="legal-areas/08" title="Fast eiendoms rettsforhold">Fast eiendoms rettsforhold</a> &gt; <a href="legal-areas/08.06" title="Matrikkel">Matrikkel</a></li> <li><a href="legal-areas/11" title="Forvaltnings- og kommunalrett">Forvaltnings- og kommunalrett</a> &gt; <a href="legal-areas/11.03" title="Offentlig forvaltning">Offentlig forvaltning</a></li></ul></dd><dt class="dateOfPublication">Kunngjort</dt><dd class="dateOfPublication">2010-09-03 15:20</dd><dt class="lastupdated">Rettet</dt><dd class="lastupdated">2021-09-09 (faglige fotnoter fjernet, UU-tilpasset)</dd><dt class="eeaReferences">EØS-henvisning</dt><dd class="eeaReferences"><a href="avtale/avt-1992-05-02-1-v20">EØS-avtalen vedlegg XX</a> <br />nr. 1j (direktiv <a href="eu/32007l0002">2007/2/EF</a>).</dd><dt class="titleShort">Korttittel</dt><dd class="titleShort">Geodataloven</dd><dt class="title">Tittel</dt><dd class="title">Lov om infrastruktur for geografisk informasjon (geodataloven)</dd><dt class="refid">RefID</dt><dd class="refid">lov/2010-09-03-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov om infrastruktur for geografisk informasjon (geodataloven)</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Nasjonal geodatakoordinator</a></li><li><a href="#paragraf-4">§ 4. Deltakende virksomheter</a></li><li><a href="#paragraf-5">§ 5. Offentlige geodatatjenester</a></li><li><a href="#paragraf-6">§ 6. Deling av geodata</a></li><li><a href="#paragraf-7">§ 7. Internasjonal datadeling</a></li><li><a href="#paragraf-8">§ 8. Harmonisering, samvirkningsevne og dokumentasjon av data og tjenester (metadata)</a></li><li><a href="#paragraf-9">§ 9. Forholdet til forvaltningsloven</a></li><li><a href="#paragraf-10">§ 10. Ikraftsetting og overgangsregler</a></li><li><a href="#paragraf-11">§ 11. Endringer i andre lover</a></li></ul></li></ul></dd></dl></header><main class="documentBody" data-lovdata-URL="NL/lov/2010-09-03-56" id="dokument"><h1>Lov om infrastruktur for geografisk informasjon (geodataloven)</h1><article class="legalArticle" data-lovdata-URL="NL/lov/2010-09-03-56/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Loven skal bidra til god og effektiv tilgang til offentlig geografisk informasjon (geodata) for offentlige og private formål.</article></article><article class="legalArticle" data-lovdata-URL="NL/lov/2010-09-03-56/§2" data-name="§2" id="paragraf-2"><h2 class="legalArticleHeader"><span class="legalArticleValue" data-legalArea="32.04">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Loven gjelder for virksomheter i riket, herunder Jan Mayen. Kongen kan gi forskrifter om lovens anvendelse for virksomheter på Svalbard og i de norske bilandene.</article><article class="legalP" id="paragraf-2-ledd-2">Loven gjelder for spesifiserte geodata i elektronisk form og tilhørende geodatatjenester som vedrører norsk landterritorium, herunder Svalbard og Jan Mayen, de norske bilandene, norsk territorialfarvann, norsk kontinentalsokkel og havområder opprettet med hjemmel i <a href="lov/1976-12-17-91">lov 17. desember 1976 nr. 91</a> om Norges økonomiske sone <a href="lov/1976-12-17-91/§1">§§ 1</a> og <a href="lov/1976-12-17-91/§5">5</a>. Departementet kan i forskrift gi nærmere bestemmelser om hvilke geodata og geodatatjenester som omfattes, herunder om dataenes saklige og geografiske avgrensning.</article></article><article class="legalArticle" data-lovdata-URL="NL/lov/2010-09-03-56/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nasjonal geodatakoordinator</span></h2><article class="legalP" id="paragraf-3-ledd-1">En nasjonal geodatakoordinator skal koordinere arbeidet med landets infrastruktur for geografisk informasjon, herunder deling av spesifiserte geodata mellom deltakende virksomheter. Departementet kan i forskrift gi nærmere bestemmelser om nasjonal geodatakoordinators oppgaver og organisering.</article></article><article class="legalArticle" data-lovdata-URL="NL/lov/2010-09-03-56/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Deltakende virksomheter</span></h2><article class="legalP" id="paragraf-4-ledd-1">Følgende virksomheter skal, så langt disse produserer, bruker eller forvalter spesifiserte geodata, delta i infrastruktur for geografisk informasjon etter loven her:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">statlige, kommunale og fylkeskommunale organ</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">andre forvaltningsorgan og offentlige rådgivende organ</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">andre rettssubjekter som utfører offentlige forvaltningsoppgaver i henhold til lov.</article></article></li></ol></article><article class="legalP" id="paragraf-4-ledd-2">Departementet kan i forskrift gi nærmere regler om deltakende virksomheter, herunder bestemme at andre virksomheter som utfører forvaltningsoppgaver, eller har geodata eller geodatatjenester som kan forbedre samfunnets tilgang til geografisk informasjon, skal omfattes av bestemmelsene i loven her.</article></article><article class="legalArticle" data-lovdata-URL="NL/lov/2010-09-03-56/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Offentlige geodatatjenester</span></h2><article class="legalP" id="paragraf-5-ledd-1">Deltakende virksomheter skal for spesifiserte geodata opprette og drive et felles nett av offentlige søketjenester, visningstjenester, nedlastningstjenester, omformingstjenester og aktiveringstjenester.</article><article class="legalP" id="paragraf-5-ledd-2">Deltakende virksomheter kan etter avtale overlate til andre å opprette og drive tjenestene på sine vegne.</article><article class="legalP" id="paragraf-5-ledd-3">Søketjenestene skal være gratis tilgjengelige for allmennheten.</article><article class="legalP" id="paragraf-5-ledd-4">Tilgang til geodata fra offentlige geodatatjenester gjelder med de begrensninger som følger av bestemmelser gitt i eller i medhold av lov.</article><article class="legalP" id="paragraf-5-ledd-5">Departementet kan i forskrift gi nærmere bestemmelser om offentlige geodatatjenester, herunder om tilgang til tjenestene og betaling for bruk av tjenestene.</article></article><article class="legalArticle" data-lovdata-URL="NL/lov/2010-09-03-56/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Deling av geodata</span></h2><article class="legalP" id="paragraf-6-ledd-1">Deltakende virksomheter skal gjennomføre nødvendige tiltak for å dele spesifiserte geodata gjennom en felles infrastruktur for geografisk informasjon. Tiltakene skal gjøre det mulig for deltakende virksomheter å få tilgang til, utveksle og bruke geodatasett og geodatatjenester.</article><article class="legalP" id="paragraf-6-ledd-2">Departementet kan i forskrift gi nærmere bestemmelser om deling av spesifiserte geodata, organisering og regulering av samarbeidet om delingen av geodata, herunder om betaling mellom deltakende virksomheter, overvåking av den geografiske infrastrukturen og rapportering om gjennomføringen av loven.</article></article><article class="legalArticle" data-lovdata-URL="NL/lov/2010-09-03-56/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Internasjonal datadeling</span></h2><article class="legalP" id="paragraf-7-ledd-1">Nasjonal geodatakoordinator kan inngå avtale med offentlige myndigheter fra andre EØS-stater og EU- og EØS-institusjoner om deling av spesifiserte geodata og tilhørende tjenester. Tilsvarende avtale kan inngås med organ opprettet ved internasjonale avtaler som Norge er part i.</article><article class="legalP" id="paragraf-7-ledd-2">Departementet kan i forskrift gi nærmere bestemmelser om deling av geodata med internasjonale institusjoner og virksomheter i andre land.</article></article><article class="legalArticle" data-lovdata-URL="NL/lov/2010-09-03-56/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Harmonisering, samvirkningsevne og dokumentasjon av data og tjenester (metadata)</span></h2><article class="legalP" id="paragraf-8-ledd-1">Deltakende virksomheter skal gjøre spesifiserte geodata og tilhørende offentlige geodatatjenester tilgjengelig i harmonisert form slik at data og tjenester kan samvirke.</article><article class="legalP" id="paragraf-8-ledd-2">Deltakende virksomheter skal framstille tilhørende dokumentasjon (metadata) og holde denne oppdatert.</article><article class="legalP" id="paragraf-8-ledd-3">Departementet kan i forskrift gi nærmere regler om harmonisering, samvirkningsevne og dokumentasjon av data og tjenester (metadata).</article></article><article class="legalArticle" data-lovdata-URL="NL/lov/2010-09-03-56/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forholdet til forvaltningsloven</span></h2><article class="legalP" id="paragraf-9-ledd-1"><a href="lov/1967-02-10">Forvaltningsloven</a> gjelder så langt den passer for virksomhet etter loven her.</article><article class="legalP" id="paragraf-9-ledd-2">Departementet kan i forskrift gi nærmere regler om saksbehandling og klage, herunder om avgjørelser som kan påklages selv om de ikke regnes som enkeltvedtak.</article></article><article class="legalArticle" data-lovdata-URL="NL/lov/2010-09-03-56/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikraftsetting og overgangsregler</span></h2><article class="legalP" id="paragraf-10-ledd-1">Loven trer i kraft fra det tidspunktet Kongen<sup class="footnotereference" data-footnotereferencevalue="1" data-unique-footnote-counter="1">1</sup> bestemmer.</article><article class="legalP" id="paragraf-10-ledd-2">Departementet kan gi nærmere overgangsbestemmelser.</article><footer class="footnotes"><article class="footnote" data-name="1" data-repealeddate="2012-01-20" data-unique-footnote-counter="1"><span class="footnoteLabel">1</span> Iflg. <a href="forskrift/2010-09-03-1246">res. 3 sep 2010 nr. 1246</a> trådte § 1, § 2, § 3, § 4, § 6, § 7, <a href="lov/2010-09-03-56/§9">§ 9</a>, <a href="lov/2010-09-03-56/§10">§ 10</a> og <a href="lov/2010-09-03-56/§11">§ 11</a> nr. 1 og 3 ikr. 3 sep 2010. <a href="lov/2010-09-03-56/§11">§ 11</a> nr. 2 ble opphevet ved <a href="lov/2012-01-20-7">lov 20 jan 2012 nr. 7</a> (ikr. 20 jan 2012 iflg. <a href="forskrift/2012-01-20-36">res. 20 jan 2012 nr. 36</a>). Iflg. <a href="forskrift/2012-03-30-275">res. 30 mars 2012 nr. 275</a> trådte § 5 og § 8 ikr. 1 mai 2012.</article></footer></article><article class="legalArticle" data-lovdata-URL="NL/lov/2010-09-03-56/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Endringer i andre lover</span></h2><article class="legalP" id="paragraf-11-ledd-1">Fra den tiden loven trer i kraft gjøres følgende endringer i andre lover: – – –</article><article class="changesToParent">Endret ved <a href="lov/2012-01-20-7">lov 20 jan 2012 nr. 7</a> (ikr. 20 jan 2012 iflg. <a href="forskrift/2012-01-20-36">res. 20 jan 2012 nr. 36</a>).</article></article></main></body></html>