<!DOCTYPE html><html lang="nn"><head><title>Lov um særlege råderettar over framand eigedom [servituttlova]</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-1968-11-29</dd><dt class="dokid">DokumentID</dt><dd class="dokid">NL/lov/1968-11-29</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="lastChangeInForce">Ikrafttreding av siste endring</dt><dd class="lastChangeInForce">2016-01-01</dd><dt class="lastChangedBy">Sist endra ved</dt><dd class="lastChangedBy"><a href="lov/2013-06-21-100">lov/2013-06-21-100</a> fra 2016-01-01</dd><dt class="legalArea">Rettsområde</dt><dd class="legalArea"><ul><li><a href="legal-areas/08" title="Fast eiendoms rettsforhold">Fast eiendoms rettsforhold</a> &gt; <a href="legal-areas/08.04" title="Ekspropriasjon">Ekspropriasjon</a></li> <li><a href="legal-areas/08" title="Fast eiendoms rettsforhold">Fast eiendoms rettsforhold</a></li></ul></dd><dt class="lastupdated">Rettet</dt><dd class="lastupdated">2021-07-02 (faglige fotnoter fjernet, struktur)</dd><dt class="titleShort">Korttittel</dt><dd class="titleShort">Servituttlova – servl</dd><dt class="title">Tittel</dt><dd class="title">Lov um særlege råderettar over framand eigedom [servituttlova]</dd><dt class="miscInformation">Anna om dokumentet</dt><dd class="miscInformation">Jf. <a href="lov/2013-06-21-100">lov 21 juni 2013 nr. 100</a>. – Jf. <i>tidlegare</i> lover 22 juni 1863 kap. 1, 23 mai 1874 § 3, 10 feb 1908.</dd><dt class="refid">RefID</dt><dd class="refid">lov/1968-11-29</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Lov um særlege råderettar over framand eigedom [servituttlova]</a><ul class="tocSubUl"><li><a href="#kapittel-1" data-child-interval="§ 1">Kva lova gjeld.</a><ul class="tocSubUl"><li><a href="#kapittel-1-paragraf-1">§ 1.</a></li></ul></li><li><a href="#kapittel-2" data-child-interval="§§ 2 – 4">Allmenne rådvaldsreglar.</a><ul class="tocSubUl"><li><a href="#kapittel-2-paragraf-1">§ 2.</a></li><li><a href="#kapittel-2-paragraf-2">§ 3.</a></li><li><a href="#kapittel-2-paragraf-3">§ 4.</a></li></ul></li><li><a href="#kapittel-3" data-child-interval="§§ 5 – 8">Omskiping og avskiping.</a><ul class="tocSubUl"><li><a href="#kapittel-3-paragraf-1">§ 5.</a></li><li><a href="#kapittel-3-paragraf-2">§ 6.</a></li><li><a href="#kapittel-3-paragraf-3">§ 7.</a></li><li><a href="#kapittel-3-paragraf-4">§ 8.</a></li></ul></li><li><a href="#kapittel-4" data-child-interval="§§ 9 – 10">Avhending og forkjøp.</a><ul class="tocSubUl"><li><a href="#kapittel-4-paragraf-1">§ 9.</a></li><li><a href="#kapittel-4-paragraf-2">§ 10.</a></li></ul></li><li><a href="#kapittel-5" data-child-interval="§§ 11 – 16">Særskilt om bruksrettar i skog.</a><ul class="tocSubUl"><li><a href="#kapittel-5-paragraf-1">§ 11.</a></li><li><a href="#kapittel-5-paragraf-2">§ 12.</a></li><li><a href="#kapittel-5-paragraf-3">§ 13.</a></li><li><a href="#kapittel-5-paragraf-4">§ 14.</a></li><li><a href="#kapittel-5-paragraf-5">§ 15.</a></li><li><a href="#kapittel-5-paragraf-6">§ 16.</a></li></ul></li><li><a href="#kapittel-6" data-child-interval="§ 17">Rådvaldsmisbruk.</a><ul class="tocSubUl"><li><a href="#kapittel-6-paragraf-1">§ 17.</a></li></ul></li><li><a href="#kapittel-7" data-child-interval="§§ 18 – 19">Avgjerd om omskiping, avskiping eller utvising</a><ul class="tocSubUl"><li><a href="#kapittel-7-paragraf-1">§ 18.</a></li><li><a href="#kapittel-7-paragraf-2">§ 19.</a></li></ul></li><li><a href="#kapittel-8" data-child-interval="§ 20">Ikraftsetjing.</a><ul class="tocSubUl"><li><a href="#kapittel-8-paragraf-1">§ 20.</a></li></ul></li></ul></li></ul></dd></dl></header><main class="documentBody" data-lovdata-URL="NL/lov/1968-11-29" id="dokument"><h1>Lov um særlege råderettar over framand eigedom [servituttlova]</h1><section class="section" id="kapittel-1" data-lovdata-URL="NL/lov/1968-11-29/KAPITTEL_1"><h2>Kva lova gjeld.</h2><article class="legalArticle" data-lovdata-URL="NL/lov/1968-11-29/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Denne lova gjeld særrettar over framand fast eigedom til einskilde slag bruk eller anna utnyttingsrådvelde eller til å forby einskilde slag verksemd, bruk eller tilstand. Lova gjeld ikkje pakting, tufteleige eller annan allmenn bruksrett.</article><article class="legalP" id="kapittel-1-paragraf-1-ledd-2">Når anna ikkje er sagt, vik føresegnene for det som fylgjer av avtale eller særlege rettshøve.</article></article></section><section class="section" id="kapittel-2" data-lovdata-URL="NL/lov/1968-11-29/KAPITTEL_2"><h2>Allmenne rådvaldsreglar.</h2><article class="legalArticle" data-lovdata-URL="NL/lov/1968-11-29/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-1-ledd-1">Korkje rettshavaren eller eigaren må bruka rådveldet sitt over eigedomen såleis at det urimeleg eller uturvande er til skade eller ulempe for den andre.</article><article class="legalP" id="kapittel-2-paragraf-1-ledd-2">I avgjerda om noko er urimeleg skal det leggjast vekt på kva som er føremålet med retten, kva som er i samsvar med tida og tilhøva, og kva som høver til å fremje naturmangfaldet på staden.</article><article class="changesToParent">Endra med <a href="lov/2009-06-19-100">lov 19 juni 2009 nr. 100</a> (ikr. 1 juli 2009 iflg. <a href="forskrift/2009-06-19-704">res. 19 juni 2009 nr. 704</a>).</article></article><article class="legalArticle" data-lovdata-URL="NL/lov/1968-11-29/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-2-ledd-1">Gjeld det ei utnytting som tilkjem både eigaren og rettshavaren, har ingen av dei nokon førerett framfor den andre.</article><article class="legalP" id="kapittel-2-paragraf-2-ledd-2">Kan ikkje båe stettast fullt ut, lyt dei minka på bruken etter måten like mykje.</article></article><article class="legalArticle" data-lovdata-URL="NL/lov/1968-11-29/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-3-ledd-1">Rett som skal tryggja ein særskild bu- og byggjeskipnad på eit område, ligg til kvar eigedom på området og gjeld i den mon det kan vera til noko nytte for eigedomen.</article></article></section><section class="section" id="kapittel-3" data-lovdata-URL="NL/lov/1968-11-29/KAPITTEL_3"><h2>Omskiping og avskiping.</h2><article class="legalArticle" data-lovdata-URL="NL/lov/1968-11-29/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-3-paragraf-1-ledd-1">Er ingen avgjerande grunn i mot det, kan kvar av partane krevja å få bruken flytt eller nærare fastlagd, eller rettshøvet omskipa på annan måte, når han ber kostnaden sjølv, og den nye skipnaden er minst like god for motparten som den tidlegare.</article><article class="legalP" id="kapittel-3-paragraf-1-ledd-2">Er det klårt at omskipinga vert til vinning for båe partar, kan kostnaden delast med ein høveleg sum på kvar.</article><article class="legalP" id="kapittel-3-paragraf-1-ledd-3">Utan at partane er samde, kan omskiping etter denne paragrafen ikkje gå så langt at retten vert av eit anna slag enn før.</article></article><article class="legalArticle" data-lovdata-URL="NL/lov/1968-11-29/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-2-ledd-1">Er det mykje om å gjera for ein part, og vinninga på hans side vert monaleg større enn tapet på hi, kan han få omskiping, jamvel om den nye skipnaden ikkje vert likså god for motparten som den tidlegare.</article><article class="legalP" id="kapittel-3-paragraf-2-ledd-2">I slike høve skal den som krev omskipinga, svara mellomlag i jord, rettar eller pengar. Mellomlaget må ikkje setjast så lågt at omskipinga vert til skade for motparten.</article><article class="changesToParent">Endra med <a href="lov/2013-06-21-100">lov 21 juni 2013 nr. 100</a> (ikr. 1 jan 2016 iflg. <a href="forskrift/2013-06-21-736">res. 21 juni 2013 nr. 736</a>).</article></article><article class="legalArticle" data-lovdata-URL="NL/lov/1968-11-29/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-3-paragraf-3-ledd-1">Rett som klårt er til meir skade enn gagn, kan eigaren få avskipa såframt mishøvet ikkje kan rettast med omskiping etter <a href="lov/1968-11-29/§5">§§ 5</a> eller 6.</article><article class="legalP" id="kapittel-3-paragraf-3-ledd-2">I slike høve skal eigaren svara vederlag i jord, rettar eller pengar. Vederlaget må ikkje setjast lågare enn det retten er verd for rettshavaren.</article><article class="changesToParent">Endra med <a href="lov/2013-06-21-100">lov 21 juni 2013 nr. 100</a> (ikr. 1 jan 2016 iflg. <a href="forskrift/2013-06-21-736">res. 21 juni 2013 nr. 736</a>) som endra med <a href="lov/2015-12-11-100">lov 11 des 2015 nr. 100</a>.</article></article><article class="legalArticle" data-lovdata-URL="NL/lov/1968-11-29/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-3-paragraf-4-ledd-1">Retten til om- eller avskiping kan ingen av partane gjeva avkall på for lengre tid enn 10 år. Dette gjeld ikkje rettar som vert skipa for høgst 20 år.</article><article class="legalP" id="kapittel-3-paragraf-4-ledd-2">Når retten er skipa eller omskipa i oreigning, jordskifte eller anna offentlegrettsleg avgjerd, kan om- eller avskiping etter denne lova ikkje krevjast før minst 20 år har gått eller nye tilhøve gjev rimeleg grunn til det.</article></article></section><section class="section" id="kapittel-4" data-lovdata-URL="NL/lov/1968-11-29/KAPITTEL_4"><h2>Avhending og forkjøp.</h2><article class="changesToParent">Endra med <a href="lov/1994-12-09-64">lov 9 des 1994 nr. 64</a> (ikr. 1 juli 1995).</article><article class="legalArticle" data-lovdata-URL="NL/lov/1968-11-29/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-4-paragraf-1-ledd-1">Ein rettshavar kan avhenda heile eller noko av retten sin til kven han vil, når det ikkje fører til annan auke i tyngsla enn det elles var høve til.</article><article class="legalP" id="kapittel-4-paragraf-1-ledd-2">Rett som ligg til fast eigedom, må ikkje avhendast utan saman med eigedomen eller ein høveleg del av han. Rett som ikkje har tilknyting til næringsdrift på eigedomen eller ikkje er bunden til bruken av denne på andre måtar, kan likevel avhendast særskilt dersom retten er uturvande eller ulagleg til utnytting saman med eigedomen.</article><article class="legalP" id="kapittel-4-paragraf-1-ledd-3">Rett som skal stetta ein reint personleg tiltrong hjå rettshavaren, må ikkje avhendast.</article></article><article class="legalArticle" data-lovdata-URL="NL/lov/1968-11-29/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-4-paragraf-2-ledd-1">Når ein rett går over til ny rettshavar, har eigaren forkjøpsrett. Føresegnene i <a href="lov/1994-12-09-64/§2">lov om løysingsrettar §§ 2</a>, 8, 10 fyrste til tredje stykket, 11, 12 fyrste og andre stykket og 13 til 22 gjeld tilsvarande så langt dei høver.</article><article class="legalP" id="kapittel-4-paragraf-2-ledd-2">Fyrste ledd gjeld ikkje når rett som høyrer til ein fast eigedom eller eit føretak, går over saman med eigedomen eller føretaket.</article><article class="changesToParent">Endra med <a href="lov/1994-12-09-64">lov 9 des 1994 nr. 64</a> (ikr. 1 juli 1995).</article></article></section><section class="section" data-name="kapS" id="kapittel-5" data-lovdata-URL="NL/lov/1968-11-29/KAPITTEL_5"><h2>Særskilt om bruksrettar i skog.</h2><article class="legalArticle" data-lovdata-URL="NL/lov/1968-11-29/§11" data-name="§11" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-5-paragraf-1-ledd-1">Rett til å svi lyng, gras eller anna må ikkje heftast på skog. Det same gjeld rett til å taka bork, never, lauv, ris eller bar av tre som ikkje skal hoggast innan 1 år.</article></article><article class="legalArticle" data-lovdata-URL="NL/lov/1968-11-29/§12" data-name="§12" id="kapittel-5-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-5-paragraf-2-ledd-1">Rett til å taka trevyrke til hushald eller gardsbruk må ikkje heftast på skog for lengre tid enn 25 år eller manns og kones levetid.</article><article class="legalP" id="kapittel-5-paragraf-2-ledd-2">Rett til å taka anna skogsvyrke, eller eigedomsrett til skogstre på framand grunn, kan ikkje avtalast for lengre tid enn 3 år frametter. Avtala kan likevel gå ut på at tre som er utblinka når den nemnde fristen endar, kan avverkast i dei næraste 2 åra.</article><article class="changesToParent">Endra med <a href="lov/1986-02-28-8">lover 28 feb 1986 nr. 8</a>, <a href="lov/1994-12-09-64">9 des 1994 nr. 64</a> (ikr. 1 juli 1995).</article></article><article class="legalArticle" data-lovdata-URL="NL/lov/1968-11-29/§13" data-name="§13" id="kapittel-5-paragraf-3"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-5-paragraf-3-ledd-1">Når skogeigaren krev det, lyt den som har rett til trevyrke til hushald eller gardsbruk, taka det etter utvising. Det kan krevjast at utvisinga skal gå for seg til visse, føreåt fastsette tider som høver for båe partar. Har rettshavaren bede om utvising, men skogeigaren let vera å gjeva utvising innan rimeleg tid eller – om så er – til fastsett tid, kan rettshavaren taka det naudsynlege trevyrke på forsvarleg vis utan utvising.</article><article class="legalP" id="kapittel-5-paragraf-3-ledd-2">Rettshavaren har ikkje krav på å få utvist eller rett til utan utvising å taka ungskog eller særleg verdfulle tre, når anna tenleg vyrke kan takast utan altfor mykje meirarbeid med hogst og henting.</article><article class="legalP" id="kapittel-5-paragraf-3-ledd-3">Er det utviste ikkje teke or skogen innan 2 år etter utvisinga kan skogeigaren rå over det sjølv.</article><article class="legalP" id="kapittel-5-paragraf-3-ledd-4">For vyrke som ikkje er nytta forsvarleg, har skogeigaren rett til å gjera frådrag ved neste utvising til same føremålet, eller krav på vederlag rekna etter det verdet som vyrket på rot hadde for han.</article></article><article class="legalArticle" data-lovdata-URL="NL/lov/1968-11-29/§14" data-name="§14" id="kapittel-5-paragraf-4"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-5-paragraf-4-ledd-1">Rett til beite, slått eller mosetak må ikkje for lengre tid enn 25 år eller manns og kones levetid heftast på barskog eller skog av eik, ask, alm eller bøk. Det same gjeld mark som høver best til slik skog. For skoglaus mark gjeld dette likevel berre så langt marka er rekna for skogmark etter <a href="lov/2005-05-27-31/§2">skogbrukslova § 2</a>.</article><article class="legalP" id="kapittel-5-paragraf-4-ledd-2">Rett til å beita med geit må ikkje heftast på skog eller mark som nemnt.</article><article class="legalP" id="kapittel-5-paragraf-4-ledd-3">Om eit område som skal påheftast rett til beite, slått eller mosetak, går inn under føresegnene i første eller andre stykket, kan eigaren få bindande avgjort føreåt av skogoppsynet.</article><article class="changesToParent">Endra med <a href="lov/2005-05-27-31">lov 27 mai 2005 nr. 31</a> (ikr. 1 jan 2006 iflg. <a href="forskrift/2005-05-27-487">res. 27 mai 2005 nr. 487</a>).</article></article><article class="legalArticle" data-lovdata-URL="NL/lov/1968-11-29/§15" data-name="§15" id="kapittel-5-paragraf-5"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-5-paragraf-5-ledd-1">Beiterett skal ikkje vera til hinder for at skogeigaren på eigen kostnad fredar ungskog og nyvokster med å halda opp til ein tiandepart av beitet avstengd for beitedyr. Har skogdyrkingstiltak i dei siste 10 år auka grasvoksteren på somme stykke i skogen, skal tiandeparten ikkje reknast annleis av den grunn.</article><article class="legalP" id="kapittel-5-paragraf-5-ledd-2">Er retten frå tida før 1 januar 1864, har rettshavaren krav på å få like for tapet, i fall fredinga gjer nemnande skar i beitebruken hans.</article></article><article class="legalArticle" data-lovdata-URL="NL/lov/1968-11-29/§16" data-name="§16" id="kapittel-5-paragraf-6"><h3 class="legalArticleHeader"><span class="legalArticleValue">§ 16</span>.</h3><article class="legalP" id="kapittel-5-paragraf-6-ledd-1">Går ein avtale ut på noko som kjem i strid med §§ 11-15, er det ikkje bindande.</article></article></section><section class="section" data-name="kapR" id="kapittel-6" data-lovdata-URL="NL/lov/1968-11-29/KAPITTEL_6"><h2>Rådvaldsmisbruk.</h2><article class="legalArticle" data-lovdata-URL="NL/lov/1968-11-29/§17" data-name="§17" id="kapittel-6-paragraf-1"><h3 class="legalArticleHeader"><span class="legalArticleValue">§ 17</span>.</h3><article class="legalP" id="kapittel-6-paragraf-1-ledd-1">Om ein part varig og trass i åtvaringar brukar rådveldet sitt over eigedomen i strid med <a href="lov/1968-11-29/§2">§§ 2</a> eller 3, kan motparten krevja dom anten på avskiping av retten mot vederlag ein gong for alle eller på at retten skal setjast ut or kraft for ei viss tid mot eingongsvederlag eller ei avgift for året.</article><article class="legalP" id="kapittel-6-paragraf-1-ledd-2">For misbruken kan den skyldige dømast til å svara ei høveleg skadebot, endå om pengeskade ikkje er valda.</article></article></section><section class="section" id="kapittel-7" data-lovdata-URL="NL/lov/1968-11-29/KAPITTEL_7"><h2>Avgjerd om omskiping, avskiping eller utvising</h2><article class="changesToParent">Overskrifta endra med <a href="lov/2013-06-21-100">lov 21 juni 2013 nr. 100</a> (ikr. 1 jan 2016 iflg. <a href="forskrift/2013-06-21-736">res. 21 juni 2013 nr. 736</a>).</article><article class="legalArticle" data-lovdata-URL="NL/lov/1968-11-29/§18" data-name="§18" id="kapittel-7-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" id="kapittel-7-paragraf-1-ledd-1">Jordskifteretten tek avgjerder etter <a href="lov/1968-11-29/§5">§§ 5</a> til <a href="lov/1968-11-29/§7">7</a> og <a href="lov/1968-11-29/§13">§ 13 i</a> saker i samband med sak for jordskifterett og som eiga sak. <a href="lov/2013-06-21-100/§5-7">Jordskiftelova § 5-7</a> gjeld for behandlinga i jordskifteretten av saker etter lova her.</article><article class="legalP" id="kapittel-7-paragraf-1-ledd-2">Når retten er omskipa i avgjerd etter <a href="lov/1968-11-29/§5">§§ 5</a> eller 6, kan om- eller avskiping etter <a href="lov/1968-11-29/§6">denne lov</a>a ikkje krevjast før minst 20 år har gått, eller nye tilhøve gjev rimeleg grunn til det. Det same gjeld når om- eller avskiping er nekta i realitetsavgjerd etter lova her.</article><article class="changesToParent">Endra med <a href="lov/1998-12-18-84">lover 18 des 1998 nr. 84</a> (ikr. 1 jan 1999 iflg. <a href="forskrift/1998-12-18-1199">res. 18 des 1998 nr. 1199</a>), <a href="lov/2013-06-21-100">21 juni 2013 nr. 100</a> (ikr. 1 jan 2016 iflg. <a href="forskrift/2013-06-21-736">res. 21 juni 2013 nr. 736</a>).</article></article><article class="legalArticle" data-lovdata-URL="NL/lov/1968-11-29/§19" data-name="§19" id="kapittel-7-paragraf-2"><h3 class="legalArticleHeader"><span class="legalArticleValue">§ 19</span>.</h3><article class="legalP" id="kapittel-7-paragraf-2-ledd-1">Når partane er samde om det, utfører jordskifteretten nødvendig oppmålingsarbeid som del av saka. Jordskiftelova §§ 6-29, 7-1 andre ledd og 8-1 gjeld tilsvarande.</article><article class="legalP" id="kapittel-7-paragraf-2-ledd-2">Kostnaden ved avgjerd i jordskifteretten etter denne lova skal leggjast på den parten som krev avgjerd, når ikkje jordskifteretten finn grunn til anna. Er omskipnaden til gagn for båe partar, kan kostnaden delast med ein høveleg sum på kvar.</article><article class="changesToParent">Endra med <a href="lov/1973-01-26-3">lover 26 jan 1973 nr. 3</a>, <a href="lov/1998-12-18-84">18 des 1998 nr. 84</a> (ikr. 1 jan 1999 iflg. <a href="forskrift/1998-12-18-1199">res. 18 des 1998 nr. 1199</a>), <a href="lov/2001-06-15-78">15 juni 2001 nr. 78</a> (ikr. 1 juli 2001 iflg. <a href="forskrift/2001-06-15-714">res. 15 juni 2001 nr. 714</a>), <a href="lov/2004-06-25-53">25 juni 2004 nr. 53</a> (ikr. 1 jan 2006 iflg. <a href="forskrift/2005-08-19-901">res. 19 aug 2005 nr. 901</a>) som endra med <a href="lov/2005-06-17-84">lov 17 juni 2005 nr. 84</a>, <a href="lov/2008-06-27-71">27 juni 2008 nr. 71</a> (ikr. 1 juli 2009 iflg. <a href="forskrift/2009-06-12-638">res. 12 juni 2009 nr. 638</a>), <a href="lov/2013-06-21-100">21 juni 2013 nr. 100</a> (ikr. 1 jan 2016 iflg. <a href="forskrift/2013-06-21-736">res. 21 juni 2013 nr. 736</a>).</article></article></section><section class="section" id="kapittel-8" data-lovdata-URL="NL/lov/1968-11-29/KAPITTEL_8"><h2>Ikraftsetjing.</h2><article class="legalArticle" data-lovdata-URL="NL/lov/1968-11-29/§20" data-name="§20" id="kapittel-8-paragraf-1"><h3 class="legalArticleHeader"><span class="legalArticleValue">§ 20</span>.</h3><article class="legalP" id="kapittel-8-paragraf-1-ledd-1">Denne lova gjeld frå den tid Kongen fastset.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-8-paragraf-1-ledd-2">Frå same tid vert etternemnde lover og lovføresegner sette ut or kraft eller brigda såleis: – – –.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Frå 1 jan 1969 iflg. res. 29 nov 1968.</article></footer></article></section></main></body></html>